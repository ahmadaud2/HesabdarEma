حسابداری مالیاتی، به‌عنوان یکی از شاخه‌ها و خدمات اصلی و تخصصی حرفه حسابداری محسوب می‌شود که ضرورت وجود آن، به ویژه در شرکت‌ها و کسب و کارهای متوسط و بزرگ، به شدت حیاتی است.
در واقع حسابداری مالیاتی، به عنوان یکی از انواع کاربردی حسابداری، از نقش حساس و تعیین‌کننده‌ای در جلوگیری از هزینه‌ها، خسارات و ریسک‌های احتمالی مالیاتی برخوردار است. هزینه‌هایی که امکان دارد هر شخص حقیقی و حقوقی که مشغول فعالیت اقتصادی است با آن‌ها مواجه شود.
در واقع یک حسابدار مالیاتی، علاوه بر مهارت‌ها و دانش تئوریک حرفه حسابداری، بر قوانین و مقررات مالیاتی و حقوقی نیز تسلط دارد. به عبارت بهتر، حسابدار مالیاتی، از یک طرف از قوانین مالیاتی آگاه است و از طرف دیگر، قادر به تحلیل اجزا و انواع درآمدها و هزینه‌های کسب و کار است. به همین دلیل می‌تواند حداکثر پیگیری لازم را برای بهره‌مندی کسب و کار از معافیت‌ها و تشویق‌های مالیاتی انجام دهد و از این طریق خدمات مفیدی را به فعالیت اقتصادی ارائه می‌دهد.
تا به حال به عنوان مدیر بیزینس، صاحب کسب و کار و خلاصه یک فعال اقتصادی، با این سوال مواجه شدید که حسابدارا چه خدماتی به شما ارائه میدن؟ اگر حسابداری رو از یک بیزینس حذف کنیم، چه اتفاقی خواهد افتاد؟ اصلا چرا باید حسابدار استخدام کنید و هزینه‌های حسابداری کسب و کارتون رو پرداخت کنید؟
به عنوان مدیر بیزینس باید پاسخ بسیاری از پرسش‌های مالیاتی را بدانید. سوالاتی از قبیل:
مؤدی مالیاتی چه کسی است و چه اشخاصی مشمول قوانین مالیاتی ایران هستند؟
تفکیک شخصیت چه اهمیتی در امور مالیاتی دارد؟
فرمول کلی محاسبه انواع مالیات‌ها چیست؟
منظور از مالیات عملکرد چیست؟
فرآیند محاسبه و پرداخت مالیات عملکرد چگونه است؟
منظور از مالیات ارزش افزوده چیست و چگونه محاسبه می‌شود؟
منظور از مالیات حقوق و دستمزد چیست و چگونه محاسبه می‌شود؟
منظور از فهرست معاملات فصلی چیست و حاوی چه اطلاعاتی است؟
و بسیاری از مسائل و پرسش‌های کاربردی و مفید دیگری که در رابطه با مالیات کسب و کارها مطرح هستند.
